   

 

ς www‘zrffiw ,, - ,

AD CATULLUM ῙΙ4,6

CAPUT VII.

Ι. Carmen est in Mamurram sub Mentulae
nomine vituperatum, in quem et carmen 29 et alia
complura quae nostra legentibus satis sunt nota.

In uno sexto eodemque postremo carminis versu
sunt quae mea quidem sententia etiamtum emendatione
aliquanto probabiliore careant, immo egeant. Cetera

’ melius fuerunt emendata, etsi non aeque in omnibus

pari felicitate sunt critici versati. Quare haud abs re
erit omnium primum, antequam ad verba quae expen-
dere institui veniam ‚ quam brevissime lectiones in
codicibus traditas inspicere, atque emendationes qua'e
nunc omnium sententia probabiles videntur in medium
afferre. Itaque prima carminis verba sic exhibent co-
dices omnium optimi Datanus et Laurenti Santenii:
Firmano salius.- pro quo olim in Aldina, levi litte-
rarum mutatione facta, scriptum fuit firmano saltu,
quam emendationem deinceps probarunt editores ple-
rique Muretus, Statius ‚ Vossius ‚ alii, summa con-
cordia. Quamquam vero Scaligero placuit Formianus
saltus (propterea quod Formiae erant urbs Mamur-
rarum, teste Horatio Sat. 1‚5,37)‚ posteriores tamen
ad> Firmano saltu, ducibus codicibus, reversi sunt.

